17

qui impetu violento incursantes aditum interclusum per-

fringere conantur.

Initio fabulae Vesparum veluti lanx quaedam satura
comparationum ex animalium vita petitarum nobis offertur.
Inde a primis verbis fabulae poeta deridendum nobis
propinat hominem, quem omniurn mortalium pessime
oderat nec umquam missum facere potuit aut voluit,
Cleonem dico. Iocorum aculeatorum materiem ei prae-
buisse videtur Homeri de Protei gregibus narratio. (odyss.
IV. vs. 442.)

Mirificum insomnium suum servus collegae hisce verbis

narrat: .
ἔδοξέ μοι περὶ πρῶτον ὕπνον ἐν τῇ πυκνὶ
ἐκκλησιάζειν πρόβατα συγκαθήμενα,
βακτηρίας ἔχοντα καῖ τριβώνια·
κᾶπειτα τούτοις τοῖς προβάτοισι μούδόκει
δημηγορεῖν φάλαινα πανδοκεύτρια,
ἔχουσα φωνὴν ἐμπεπρημένης ὑός.

Unusquisque intellegit poetam, sicut saepe, hic quoque
alludere acl taetrum corii odorem, quo Cleonis officinae
oppletae erant, quem ipsius quoque vestimentis nonnum-
quam inhaesisse credibile est, est enim tenacissimus.
Simul ridetur forma et habitus viri, qui verum et rectum
magis quam vitae cultioris veneres et lenocinia curasse
et urbis suae quam urbanitatis amantior fuisse videtur3
ridetur vox eius fortis et facundia impetuosa, quae spretis
elegantiis torrentis instar rapido cursu ferebatur. ⁷

παῦε παῦε, μὴ λέγε.
ὄζει κάκιστον τούνύπνιον βύρσης σαπρᾶς.

alter respondet.

