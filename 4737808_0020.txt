3

suas excogitabat, non lucifugus homo, ex libris sapiens,
non eruditulus, sibi sufficiens aliosque naso suspendens
adunco, sed intentissima oculorum mentisque acie, qua
plurimum valebat, quotidie circumspectans, dum versa-
batur inter homines omnis aetatis et generis, infinitam
copiam imaginum, quas hominum vita multiplex et inquies
in florentissima urbe Graeciae ei offerebat, animo com-
bibens atque vi poetica effingens in metaphorarum com-
parationumque illam abundantiam, qua resplendent eius
opera â€š ae praesertim chororum cantica, in quibus poeta
non iam dialogi vinculis adstrictus libere habenas ingenio
remittere poterat. Interdum videlicet, ubi tragoediae vel
oraculorum sublimem stylum in ridiculum detorquet, poeta

metaphoras huic stylo proprias lepide imitatur ac deridet.

